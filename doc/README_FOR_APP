= ระบบสารสนเทศบูรณาการเพื่อการบริหารงานองค์กรปกครองส่วนท้องถิ่น (eLocal)

== หลักการและเหตุผล

ระบบ eLocal เป็นการนำเอาเทคโนโลยีสารสนเทศมาใช้เพิ่มประสิทธิภาพในการปฏิบัติราชการ และให้บริการประชาชนสำหรับองค์กรปกครองส่วนท้องถิ่น ส่งผลดีในด้านการบริหารจัดการข้อมูล การจัดเก็บรายได้ และความพึงพอใจของผู้ใช้บริการ มีการบูรณาการข้อมูลเพื่อให้ผู้บริหาร และเจ้าหน้าที่ที่เกี่ยวข้อง สามารถนำข้อมูลไปใช้ในการดำเนินงานกำหนดนโยบาย ติดตามและเร่งรัดการปฏิบัติตามแผนงานโครงการต่างๆ ตลอดจนถึงการให้บริการประชาชนในลักษณะของศูนย์บริการร่วม และบริการต่างๆของเทศบาลผ่านทางออนไลน์ เพื่อเพิ่มศักยภาพในการดำเนินการให้มีประสิทธิภาพดียิ่งขึ้น

== วัตถุประสงค์

- ผู้บริหารและเจ้าหน้าที่ผู้ปฏิบัติงานสามารถเข้าถึงสารสนเทศที่ต้องการได้อย่างรวดเร็ว ทันต่อเหตุการณ์ เนื่องจากข้อมูลถูกจัดเก็บ และบริหารอย่างเป็นระบบ
- ผู้บริหารสามารถกำหนดเป้าหมายกลยุทธ์ และวางแผนปฏิบัติการ โดยมีข้อมูลจากระบบสารสนเทศ ช่วยในการตัดสินใจ
- มีการบันทึกข้อมูลจากการปฏิบัติงานทุกภาคส่วน ทำให้มีประวัติของข้อมูลอย่างต่อเนื่อง สามารถที่จะบ่งชี้แนวโน้มของการดำเนินงานได้อย่างถูกต้อง
- มีระบบเพื่อติดตามผลการปฏิบัติราชการตามนโยบาย และยุทธศาสตร์ของหน่วยงานในสังกัดได้อย่างมีประสิทธิภาพ
- ช่วยในการศึกษา วิเคราะห์สาเหตุของปัญหา และวางแนวทางแก้ไข กรณีที่การดำเนินงานไม่เป็นไปตามแผนงาน โดยการวิเคราะห์ข้อมูลที่เกิดขึ้น
- เพื่อพัฒนาให้มีบริการประชาชนที่รวดเร็ว ถูกต้อง ในขณะที่ลดการทำงานอันซ้ำซ้อน เพิ่มความพึงพอใจให้กับประชาชนผู้ใช้บริการที่มีประสิทธิภาพมากขึ้น
- สามารถจัดเก็บรายได้ได้อย่างถูกต้อง ครบถ้วน และลดค่าใช้จ่ายในการประมวลผลเอกสาร
- ลดค่าใช้จ่ายในการทำงาน จากการลดเวลาการทำงานที่ซ้ำซ้อน การค้นหาข้อมูล และการจัดทำรายงานสรุปโดยอัตโนมัติ
- มีระบบแลกเปลี่ยนข้อมูลด้วยเทคโนโลยีเว็บเซอร์วิสกับระบบงานในปัจจุบัน และเว็บท่าขององค์การบริหารส่วนตำบล... และหน่วยงานที่เกี่ยวข้องทั้งส่วนกลาง และส่วนภูมิภาค ตลอดจนภาคธุรกิจ

== เป้าหมาย

- พัฒนาระบบสารสนเทศบูรณาการเพื่อการบริหารงานองค์กรปกครองส่วนท้องถิ่น ตามขอบเขตการดำเนินโครงการ
- จัดอบรมผู้บริหาร เจ้าหน้าที่ผู้เกี่ยวข้อง และเจ้าหน้าที่ผู้ดูแลระบบ
- องค์การบริหารส่วนตำบล... มีระบบสารสนเทศที่ใช้ในการบริหารจัดการองค์กรอย่างมีประสิทธิภาพ

== ขอบเขตการดำเนินโครงการ

- ศึกษา วิเคราะห์ความต้องการใช้งานเทคโนโลยีสารสนเทศขององค์การบริหารส่วนตำบล... และจัดทำข้อกำหนดความต้องการของระบบ (Software Requirement Specification)
- ออกแบบระบบสารสนเทศบูรณาการเพื่อการบริหารงานองค์การบริหารส่วนตำบล... โดยใช้แผนภาพ Mind Map ในการออกแบบข้อกำหนดรูปแบบการพัฒนา (Software Design Specification) และออกแบบหน้าจอติดต่อกับผู้ใช้ตลอดจนรายงานเอกสารทั้งหมด โดยครอบคลุมส่วนงานต่างๆอย่างน้อยดังต่อไปนี้

=== ส่วนบริหาร
- ระบบสารสนเทศผู้บริหาร (Executive Information System)
- ระบบงานการเลือกตั้ง
- ระบบข้อมูลพื้นฐาน
- โครงสร้างประชากร
- การประกอบอาชีพ
- ผลผลิตทางการเกษตร
- ข้อมูลผู้ประกอบการ
  - ภาคการผลิต
  - ภาคบริการ

=== สำนักงานปลัด
- งานนโยบายและแผน
- งานสารบรรณ
- ระบบจัดการประชุม
- ระบบบริหารจัดการองค์ความรู้
- ระบบงานบุคคลากร
  - การลา
  - ประวัติการฝึกอบรม
  - ประเมินผลการปฏิบัติงาน
  - การดำเนินการทางวินัย
- ระบบบริหารจัดการขยะมูลฝอย และสิ่งปฏิกูล
- ระบบงานใบอนุญาต
  - จัดตั้งสถานสะสมอาหาร
  - จัดตั้งสถานที่จำหน่ายอาหาร
  - กิจการที่เป็นอันตรายต่อสุขภาพ
- ระบบงานฌาปนกิจ
- ระบบงานเบี้ยยังชีพ (ผู้สูงอายุ, ผู้พิการ, และผู้ป่วยโรคเอดส์)
- ระบบบริหารข้อร้องเรียน

=== ส่วนการคลัง
- งานจัดเก็บรายได้
- ตลาด
- ระบบทะเบียนทรัพย์สิน
- ระบบข้อมูลเอกสารสิทธิ์ที่ดิน สค ๑, ทบ ๕, นส ๓, นส ๓ก, นสร., และโฉนด, 
- งานบัญชีและการเงิน
- ระบบเงินเดือนพนักงานจ้าง
- งานบริหารพัสดุ และครุภัณฑ์
- ระบบเบิกจ่ายฎีกา

=== ส่วนโยธา
- งานควบคุมโครงการ
- ระบบใบอนุญาตก่อสร้าง
- งานประปา

=== ส่วนการศึกษา ศาสนา และวัฒนธรรม
- ระบบการบริหารจัดการศูนย์พัฒนาเด็ก
- ระบบข้อมูลสถานศึกษา
- ส่วนบริการประชาชน
- ระบบข้อมูลกลุ่มเกษตรกร
- ระบบข้อมูลอาสาสมัครป้องกันภัยฝ่ายพลเรือน

